<html>
<head>
<title>Hakkımızda</title>
</head>
<body>
    <a href="index.html"> <center><img src="kartonsan.png" ></center> </a>
    <hr width="100%" color="#29ABE2" size="10">
  
<p><font face="tahoma" size="4" color="#29ABE2">
<b>KURUMSAL PROFİL</b></font></p>
<p><strong>Türkiye’nin lider Avrupa’nın dördüncü büyük kuşeli karton üreticisi</strong></p>
<p>Kartonsan, kağıt üretiminin devlet eliyle yürütüldüğü bir dönemde girişimci ve cesur bir yaklaşımla Türkiye’nin “ilk” özel kuşeli karton üreticisi olarak 1967 yılında kurulmuştur. 1970 yılında üretime başlayan Kartonsan, bugün üretim kapasitesi açısından Türkiye’nin lider Avrupa’nın ise dördüncü büyük kuşeli karton üreticisidir. 2018 yılı verilerine göre Kartonsan Türkiye kuşeli karton pazarında %40 pazar payına sahiptir.</p>
        <p>

Uzmanlık, deneyim ve teknoloji ile desteklenen üretim gücü, güçlü kurumsal yetkinlikleri ve yetkin insan kaynağı Kartonsan’ın büyüme yol haritasını belirleyen en önemli faktörler ve aynı zamanda Şirket’in rekabet eşiğinin de temel taşlarıdır.</p>
<p>
Ürünleriyle, on milyonlarca tüketicinin günlük yaşamında yer alan Kartonsan; mükemmeliyetçilikten ödün vermeyen kalite standartları ile ulaştığı yüksek müşteri memnuniyeti seviyesi ve üretim-ticaret-lojistik eksenlerindeki güçlü konumuyla ulusal ve uluslararası arenada mutlak üstünlük sağlamaktadır.</p>
        <p><strong>Ekonomik, çevresel ve sosyal sürdürülebilirlik Kartonsan’ın stratejisinin temel taşlarıdır.</strong></p>
        <p>Sorumluluk sahibi bir üretici olarak toplumun ve eko sistemin geleceğine yatırım yapan, yarattığı katma değeri geniş anlamda tüm paydaşlarıyla paylaşan Kartonsan ekonomik, çevresel ve sosyal sürdürülebilirliği uzun vadeli, sağlıklı ve kârlı performansın formülü olarak kabul etmiştir.</p>
        <p>Üretim faaliyetlerini Entegre Yönetim Sistemi kapsamında yürüten Kartonsan, çevrenin korunmasını ekonomik ve ticari faaliyet döngüsünün temel kavramlarından biri olarak görmektedir.</p>






<p>Kuşeli karton üretiminde %99’a varan oranlarda atık kağıt kullanan Kartonsan, üretim atığı suyu modern teknolojiye sahip tesislerinde arıtmakta ve yeniden kullanmaktadır. Kartonsan, aynı zamanda kendi enerjisini üretmekte ve türbin egzoz gazını buhar üretmek için kullanmaktadır.</p>

<p><strong>Kartonsan’ın ana hissedarı Pak Topluluğu’dur.</strong></p>

<p>Hisseleri KARTN sembolü ile BIST Ulusal Pazarı’nda işlem görmekte olan Kartonsan’ın ana hissedarı Pak Topluluğu’dur. Pak Topluluğu, gıda, ambalaj, kuşeli karton ve gayrimenkul sektörlerinde faaliyet gösteren 19 şirketten oluşan bir şirketler topluluğudur.</p>
 <hr width="100%" color="#29ABE2" size="10">

    <center><img src="d%C3%B6nme.jpg"></center>
    <p><font face="tahoma" size="4" color="#29ABE2">
        <b><strong>Avrupa’da karton kutuların yaklaşık %60’ı geri dönüştürülmüş kartondan üretilmektedir. Avrupa kağıt endüstrisi gönüllü hedeflerine ulaşmış ve geri dönüşüm oranını 2000 yılındaki %49 seviyesinden 2013’te %71,7 gibi etkileyici bir orana çıkarmıştır</strong></b></font></p>

</body>
</html>